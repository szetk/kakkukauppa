Tietokantasovelluksen esittelysivu
http://samkorho.users.cs.helsinki.fi/kakkukauppa/esittelysivu.html
Kakkukaupan verkkokauppa
http://samkorho.users.cs.helsinki.fi/kakkukauppa/index.php

Työn aihe

Kakkukauppa haluaa tehostaa liiketoimintaansa toteuttamalla verkkokaupan, jossa asiakkaat voivat perehtyä tarjontaan ja tehdä tilauksia. Kakkuja on muutamassa eri tuoteryhmässä, kuten hääkakut, synttärikakut ja erikoiskakut. Kakkuja pystyy selaamaan, hakemaan ja lisäämään ostoskoriin. Kakuista saa myös lisätietoja. Palveluun kirjautuneen asiakkaan ostoskori säilyy, vaikka kirjautuisi ulos. Asiakas pystyy myös muuttamaan omia tietojaan ja poistamaan käyttäjätunnuksensa.

Yhdessä tilauksessa voi olla useampia erilaisia kakkuja, mutta toimituspäivä on kaikille tilauksen tuotteille sama. Tilaukset voi maksaa laskulla tai tilisiirrolla. Tilatut tuotteet voidaan joko noutaa Kakkukaupasta tai toimittaa asiakkaan osoitteeseen. 

Sovelluksessa on työntekijälle tehtyjä ominaisuuksia. Työntekijä pystyy lisäämään, muuttamaan ja poistamaan tuotteita. Lisäksi admin-käyttäjä pystyy muokkaamaan muiden tilien käyttäjätyyppejä ja poistamaan näitä. Työntekijöille olisi myös mahdollista laajentaa toimintoja tilausten muokkaamista varten.

Sovelluksen ei ole tarkoitus pitää yllä saldoa tuotteista, eikä varsinaisesti arkistoida menneitä tilauksia, joskin tämä olisi laajennettavissa. Kakkukaupan tulee kuitenkin arkistoida tilauksista tiedot paperiversioina. Asiaa tarkennetaan dokumentaation johdannossa hieman lisää.
